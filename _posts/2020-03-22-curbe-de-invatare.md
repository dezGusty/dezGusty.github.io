---
layout: post
title: Curbe de învățare
---

Hai să revizităm un articol mai vechi. [Ăsta](https://cultivatinro.wordpress.com/2009/10/21/din-it-2/).

Să ignorăm punctele legate de știri ale lui 2009 și să ne concentrăm pe vim.
Care încă mai există. Și am apucat să îl mai folosesc puțin dat fiind faptul că a tot venit o bună perioadă din timp la pachet și cu git for windows (iar git îmi place).

## Vim

Ce e nașpa la vim? User-experience. Nu e intuitiv, ai nevoie de manual, nu prea poți ateriza în el și să începi să îl folosești eficient pentru a _învăța din mers_. Iar azi ai VSCode și alte alternative open source.
Iar eu parcă încep să sufăr tot mai mult de un deficit de atenție. Sau poate doar lipsă de timp și răbdare.

Dar nu sunt singurul, pentru că printre căutări pe net, ce apare des este: cum să închid vim. Fii atent la [articolul ăsta de pe stackoverflow](https://stackoverflow.blog/2017/05/23/stack-overflow-helping-one-million-developers-exit-vim/).

Rezumatul, că probabil nu intră nimeni:
> din 2012 până în 2017 au fost cam 1 milion de oameni care au intrat pe stackoverflow să caute cum se iese din vim. Pentru că pur și simplu au aterizat acolo.

Părerea mea
> Sunt sigur că și mai mulți nu știau că se află măcar în vim ca să știe ce să caute.

![controversial]({{ site.baseurl }}/images/2020-03-22-why-would-you-say-something-so-controversial.jpg)

## Git

Un lucru interesant: experiența inițială cu git a fost de asemenea una dură. A fost dur să trec la git pornind de la chestii precum Tortoise SVN (simplu conceptual și cu interfața integrată în sistemul de operare) sau ClearCase (greoi - chestia aia pe care o configurează alții, dar cu o interfață în care se pot urmări modificările de cod relativ ușor).

Ce avea:

- Linie de comandă. În secolul ăsta?
- Iar UI-urile care existau: diferite, ciudate rău.
- Termeni diferiți (de ce nu puteau să îi folosească tot pe cei pe care îi știam eu?).

Dar după un training de câteva ore, am început să înțeleg conceptele diferite și utilitatea lor. Nu am început cu training-ul, ci l-am făcut după frustrare.

## Ipocrizie

Bine, bine... dar de ce abordarea diferită?

Nu cumva e din cauză că:

- am înțeles git, deci e simplu: toată lumea ar trebui să îl folosească.
- nu am înțeles vim, deci e nașpa: nimeni nu ar trebui să îl folosească.

(Cam asta e abordarea pe care cred că mulți o avem în viață cu o grămadă de subiecte.)

E posibil, dar e mai probabil dat de faptul că cel puțin la nivel conceptual, version-control e un lucru mai greu. Deci **accept** că e mai complicat, efortul constând în învățarea conceptelor, nu în comenzi memorate.

## VSCode

Ok, scurt, hai să mai revizităm un articol că se leagă oarecum: [un review la Ubuntu](https://cultivatinro.wordpress.com/2009/11/18/ubuntu-9-10-review/).

Uite un lucru s-a schimbat masiv în ultimii ani: open source de la Microsoft. Chiar bun. VSCode, .NET Core sunt și pe Linux.

Un alt lucru a continuat evoluția: activitatea se mută predominant online. Asta înseamnă că nu prea mai contează sistemul de operare. Asta înseamnă și mai mult software general care merge cross-platform (cel puțin Windows, Linux, Apple): Double Commander pentru lucru cu fișiere, Firefox și derivatele din Chromium pentru restul.

Dacă vreau acum să trec la Linux cred că mi-ar fi destul de simplu.

## Ce a vrut să spună autorul

- Unele lucruri sunt greu de învățat și nu prea merită (vim).
- Unele lucruri sunt greu de învățat și merită (git).
