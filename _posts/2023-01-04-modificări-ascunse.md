---
layout: post
title: Modificări ascunse
---

## Vârsta

Pe măsură ce îmbătrânesc îmi dau seama că sunt implicat în prea multe lucruri și că trebuie să încep să îmi reduc expunerea la aceste lucruri, deoarece devine tot mai obositor să fac față tuturor modificărilor.

## Depind de alții

E mai greu în domeniul folosirii de software, căci asta implică fie adoptarea unui ritm mult mai lent de update-uri, fie acceptarea oricăror default-uri pe care le aleg designerii aplicațiilor și folosirea lor.
Mai este și varianta *customizării*: îmi modific anumite setări după bunul plac pentru că am impresia că sunt mai productiv într-un mod care deviază de la setările implicite, mă expun și la a investi mai mult timp apoi pentru a re-aplica acele setări după fiecare update care ar putea să modifice ceva. Până când devine foarte greu să îmi întrețin setările astea.
Moment în care caut alternative.

## Unele idei sunt bune

Unele setări care apar implicit te expun la setări care nu sunt comfortabile la început, dar devin plăcute și apreciate după o vreme.
În urmă cu câțiva ani, Google a făcut niște modificări la Chrome pentru Android și a mutat adress bar/menu bar în partea de jos a ecranului. După care a schimbat default-ul la loc, dar a lăsat opțiunea de bară de adrese în partea de jos, după care a anulat cu totul feature-ul. Când au făcut ei asta, eu am început să apreciez ușurința cu care puteam lucra cu noua bară de adrese. Deci nu am apreciat eliminarea
Și imediat după ce a devenit feature-ul disponibil pe Firefox (pentru Android) am trecut la acesta.

## Developer și user

Orice aplicație web întreținută pe github devine un efort semnificativ. Pentru că depinzi de biblioteci de cod scrise de alții. npm e un coșmar.

Dar până și **folosirea** unui banal Total Commander mi-a dat bătăi de cap astăzi.
M-am trezit că la orice lansare de tool-uri externe din Total Commander, dau de o problemă.
![eroare]({{ site.baseurl }}/images/2023-01-04-err.png)

Cumva, cândva, s-a schimbat modul de folosire al comenzilor externe și ce era înainte o chestie stufoasă, și anume să încerci să lansezi vscode de exemplu implica apelarea la cmd.exe cu o fereastră ascunsă pentru lansarea procesului dorit.
![modul vechi]({{ site.baseurl }}/images/2023-01-04-old.png)

Modul nou de specificare a comenzilor este cel care ar fi trebuit să fie probabil implementat de la bun început; dar știu că atunci când am încercat eu prima oară funcționalitatea asta (versiunea 6 sau 7)... nu funționa așa. Și mi-a luat ceva până să mă gândesc să încerc modul simplu.
![modul nou]({{ site.baseurl }}/images/2023-01-04-new.png)

## Ce a vrut să spună autorul

- "I'm getting too old for this shit."
