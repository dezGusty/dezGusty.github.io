---
layout: post
title: Criza în fazele timpurii
---

_Am amânat puțin să public chestia asta. De aceea pentru cei care citesc acum, știrile vor părea vechi. Pentru cei ce vor citi mai încolo (adică să fim serioși: tot eu, peste câțiva ani), poate va fi util._

## Primele zile

Știri [din sport](https://www.cronica.ro/depistat-pozitiv-cu-coronavirus-fostul-presedinte-al-realului-lorenzo-sans-a-decedat-sportul-lupta-cu-epidemia/) la începutul crizei

> Selecţionerul Norvegiei a acceptat reducerea cu 20 la sută a salariului, în contextul crizei cauzate de coronavirus

> FC Barcelona vrea să reducă salariile jucătorilor săi pe perioada pandemiei Covid-19, anunţă presa spaniolă

E lăudabilă încercarea. Mai ales că nu am auzit de la alții să facă ceva similar. Dar scara la care se aplică e optimistă, sau e făcută mai mult ca un exercițiu de imagine.

(Update: pe 1 aprilie a apărut știrea că [și FRF reduce cu 20% salariile](https://www.cronica.ro/frf-anunta-ca-a-redus-cu-20-salariile/))

> Federaţia Română de Fotbal anunţă că a hotărât ca începând cu luna aprilie, toate salariile angajaţilor FRF, inclusiv din zona tehnică, să fie diminuate cu 20 la sută, având în vedere situaţia actuală din fotbalul românesc, situaţie cauzată de evoluţia pandemiei COVID-19, în spiritul solidarităţii întregii familii a fotbalului românesc

Rămâne însă faptul că e puțin.

> Noi am făcut cât am putut, dar nu putem mai mult. Ajutați-ne voi, Statul, cineva!

Ăsta e doar începutul în condițiile în care activează într-un domeniu care:

- nu produce ceva în perioada curentă
- nu prea are cum să creeze bani în perioada asta (și dacă ar face streaming la ceva, nu prea vin sponsori să arunce cu milioane acum)
- e divertisment, deci în caz de perioade economice dure, orice om normal la cap la ăla renunță întâi, nu la mâncare, cazare sau apă caldă.

Astea sunt știri să te facă să râzi sau să te enervezi mai încolo.
Acum sunt o grămadă de meme-uri cu râs. Să vedem câți mai putem râde mai încolo. Sper că vom fi cât mai mulți, pentru că râsul e terapeutic, și un mecanism de gestionare a stresului.
![ha-ha-ha-tom-cruise]({{ site.baseurl }}/images/2020-03-28-tom-cruise-laughing-meme.jpg)

## În jos

La scurt timp după știrea din sport de mai sus au început să apară știri că recesiunea e inevitabilă.

> No shit, Sherlock!

Încă îmi e greu să îmi dau seama în ce direcții poate merge economia. Adică e clar că momentan în jos, dar cât de jos, în ce fel defalcat, cu ce viteză ? Faptul că o să scadă și atât nu mă ajută cu nimic să răspund la întrebarea: ce trebuie să fac eu mai departe?

Cred că e clar pentru toată lumea că vin dezechilibre mari. Băi, dar nu avea nimeni previziuni de recesiune globală când în China era scădere a vânzărilor auto de ~90%. (Acum o lună. Sau cei care aveau, se pregăteau, dar nu ziceau.)

Hai să facem un calcul simplu. Doar dacă nu sunt productivi oamenii 2 săptămâni pe an (în perioadă în care ar face ceva), avem deja scădere economică de ~4% (calcul total simplistic, fără morți, fără concedii, fără bolnavi, fără domenii afectate inegal, etc.).

Asta era acum 2 săptămâni. Între timp se pare că scenariile vehiculate sunt mult mai multe și variate. Și se întind pe perioade mult mai mari de timp.

## Ce a vrut să spună autorul

- Măsurile de la început fie subestimează drastic impactul fie așteaptă măsuri socialiste din partea statului.
