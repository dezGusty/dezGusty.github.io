---
layout: post
title: Învață din greșeli
---

## Intro

Acum câțiva ani scriam pe un blog numit [cultivat-în-ro](https://cultivatinro.wordpress.com/).  

M-am uitat peste chestiile pe care le-am scris și sunt în mare parte inutile. Pe alocuri pentru că nu mai sunt neapărat de acord cu ideile de acolo după ce m-am mai maturizat puțin. În alte locuri pentru că ce am scris nu comunică ceva concret sau suficient de bine, sau abordez subiecte care sunt expirate. Pur și simplu nu mai sunt de actualitate și nu ajută pe nimeni să citească postările respective.

Și vreau să corectez asta.

Au trecut peste 10 ani, și sper să scriu ceva mai interesant. Băi, ar fi cazul, nu? Altfel ar fi trist să mă uit în urmă și să ajung la concluzia că am bătut pasul pe loc.

## De ce fac asta

Din 2 motive principale:

1. Antrenament pentru scris: evident, vor mai fi greșeli. Probabil vor fi multe. Dar trebuie să le fac, apoi să le observ, apoi să le corectez.

2. Fac o trasabilitate a părerilor, pentru a vedea cum evoluează de-a lungul timpului. Ofer material viitorilor cercetători despre evoluția părerilor unui om de-a lungul vieții: de la proaste la (sper) mai puțin proaste.

## Ce a vrut să spună autorul

Autorul a mai îmbătrânit și crede că știe mai multe decât înainte (dar nu aduce vreo dovadă obiectivă în această privință).

Greșelile sunt bune, dacă poți învăța din ele.
